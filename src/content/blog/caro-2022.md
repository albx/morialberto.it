---
title: Caro 2022
date: 2022-12-31T00:00:00+00:00
publishDate: 2022-12-31T00:00:00+00:00
draft: false
description: Anche quest'anno è ormai passato ed è tempo di fermarsi e fare un punto della
  situazione per riflettere su cosa ha lasciato di buono, cosa va migliorato e
  quali sono le aspettative per il 2023.
keywords:
  - blog
  - 2022
  - 2023
  - retrospettiva
---

*Per chi se lo stesse chiedendo il titolo del post è una (non troppo) velata citazione di ["Caro 2000"](https://youtu.be/b9oKhkFJ4aY) degli "Elio e le storie tese"*.

Anche quest'anno è ormai passato ed è tempo di fermarsi e fare un punto della situazione per riflettere su cosa ha lasciato di buono, cosa va migliorato e quali sono le aspettative per il 2023. Per cambiare un po' registro volevo provare a scrivere una lettera indirizzato al vecchio 2022, quindi:

**Caro 2022**,

sei stato un anno particolare, ricco di novità e di emozioni. Provo a ricapitolare:

L'esperienza di *"streamer"* su [Twitch](https://www.twitch.tv/albx87) continua da quasi due anni, e questo è stato l'anno in cui ho percepito più partecipazione. Grazie alle varie community ho conosciuto persone nuove (alcune poi anche di persona) che hanno partecipato e reso questo viaggio sempre più bello. **Grazie di cuore a tutti**!

Quest'anno inoltre ha visto il mio debutto come *speaker* ad un po' di eventi. Sempre grazie alla fiducia e al sostegno delle **community**, in particolare [UGIdotNET](https://www.ugidotnet.org/) e [Blazor Developer Italiani](https://blazordev.it/), ho avuto l'occasione di portare e condividere la mia esperienza (Se ve li siete persi, sto man mano raccogliendo i talk che faccio in questa [playlist su YouTube](https://youtube.com/playlist?list=PLqjkqNjGRERId7vyM5oakRq7Qa9KH1NxP)).

Menzione particolare va fatta per il [**Cloud Day 2022**](https://www.cloudday.it/), evento in cui ho avuto onere e onore di debuttare come speaker in presenza ad una conferenza che ha registrato circa 700 partecipanti tra presenza ed online.

&Egrave; stata davvero una grandissima emozione trovarsi "dall'altro lato", su un palco a chiaccherare e provare a condividere un qualcosa con tutti quelli che hanno avuto il coraggio e la pazienza di stare ad ascoltarmi :).

### Sì, ma non è tutto oro quello che luccica

Una cosa che mi hai fatto capire, forse la più fondamentale, è l'importanza di pianificare il proprio tempo in modo corretto. Mi sono trovato spesso a fare le ore piccole, o peggio a togliere tempo alla mia famiglia per portare a termine altre attività. C'è sempre da migliorare su questo aspetto, ma è sicuramente la prima cosa su cui mi metterò al lavoro nel nuovo anno.

### E quindi che vuoi fare nel 2023?!

Primo obiettivo è sicuramente provare a prendere la famigerata Certificazione "Azure Fundamentals" che ho rimandato e che non sono riuscito a portare a termine come voluto.

Altro obiettivo principe è quello di provare a migliorare ancora il contributo alle community. Credo molto nel principio del *Give back*, e sono fermamente convinto che quello che sono come persona e professionista sia in gran parte merito di queste community, mi sembra il minimo provare a dare il mio piccolo contributo, nella speranza che possa essere di aiuto e, magari, di ispirazione a qualcuno.

Beh, non ho molto altro da dire. 

**Ciao 2022, grazie. E benvenuto 2023**!