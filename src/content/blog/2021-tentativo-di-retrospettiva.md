---
title: "2021: Tentativo di Retrospettiva"
date: 2022-01-02T12:08:25+01:00
publishDate: 2022-01-02T12:08:25+01:00
draft: false
description: 'Iniziato il 2022 ho deciso di fermarmi un attimo e guardarmi indietro per fare mente locale su cosa è successo nel 2021 e capire cosa voglio fare nel 2022'
keywords:
- blog
- 2021
- 2022
- retrospettiva
---

Il 2021 ormai è alle spalle. Quest'anno, più degli altri anni, ho bisogno di fermarmi un attimo per fare mente locale e provare a tracciare il percorso che mi piacerebbe percorrere in questo 2022.

Per questo, e per provare a rispolverare il blog, ho deciso di scrivere in questo post un tentativo di retrospettiva.

### Cosa ho fatto nel 2021

La cosa più *"strana"* che mi è capitata nel 2021 è stata quella di avventurarmi nel *magico mondo* del live coding su Twitch.<br/>
Devo ammettere che non avrei mai pensato di intraprendere questo tipo di percorso. Sono ancora parecchio distante dal livello e dalla qualità dei contenuti che mi piacerebbe riuscire a portare ma, come si dice, *"ogni lungo viaggio comincia con un piccolo passo"* ma in ogni caso questo tipo di attività mi ha aiutato a migliorare e a rendermi più sicuro soprattutto sotto l'aspetto comunicativo.

Altro aspetto positivo è che sono riuscito a pianificare il mio tempo (più o meno) come avrei voluto. Riuscire a trovare il tempo per coltivare le mie passioni al di fuori del lavoro e dare il tempo che merita alla mia famiglia è una grossa soddisfazione. Anche qui c'è però da migliorare ancora, quindi *testa bassa e pedalare*.

Dal punto di vista sportivo è stato un anno soddisfacente, nonostante i problemi legati al COVID qualche soddisfazione è arrivata, sia dal punto di vista personale che, soprattutto, dal punto di vista dell'insegnamento.

### Cosa non sono riuscito a fare

Prima di tutto, non sono riuscito a dedicare il tempo che avrei voluto per contribuire alla community con qualche contenuto (articoli, etc.). Mi piacerebbe provare ad organizzare il mio tempo per lavorare di più su questo aspetto, non sarà facile ma proviamoci.

Il punto che forse mi è lasciato più amaro in bocca è l'aver steccato l'esame di certificazione di *Azure Fundamentals*. Non ho dedicato il tempo sufficiente allo studio, forse quest'anno è la volta buona, chissà :) 

### Cosa vorrei fare nel 2022

Mi piacerebbe continuare a migliorare soprattutto dal punto di vista comunicativo. Da questo punto di vista le live su Twitch sono una bella palestra e mi piacerebbe riucire al alzare il livello dei contenuti che provo a portare.

Mi piacerebbe scrivere qualcosa in più, sia per contribuire alla community che per aggiungere contenuti a questo blog che è sempre stato abbastanza poco vivo.

Mi piacerebbe approfondire ancora le mie competenze, soprattutto per quanto riguarda il *mondo Cloud*. Nel 2021 sono riuscito a rimettere mano ad Azure, adesso mi piacerebbe aggiungerci anche qualche altro provider (chi ha detto AWS?!)

Ho ancora da migliorare l'organizzazione del mio tempo, nonostante il 2021 sia stato soddisfacente da questo punto di vista ci sono state alcune occasioni in cui ho dovuto togliere tempo a qualche attività o alla famiglia per portare a termine altro. C'è da lavorare ancora :) 

Non c'è molto altro da dire. Devo solo ringraziare la mia famiglia che mi sprona sempre a coltivare le mie passioni.

Non mi resta che augurare a tutti un **buon inizio 2022!**