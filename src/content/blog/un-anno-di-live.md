---
title: Un anno di live
date: 2022-03-13T00:00:00+01:00
publishDate: 2022-03-13T00:00:00+01:00
draft: true
description: Il 13 Marzo 2021 facevo la mia prima live su Twitch. Passato il primo anno è tempo di
  ringraziamenti e di fare un punto della situazione su questa esperienza.
keywords:
  - twitch
  - live
---
Il 13 Marzo 2021 facevo la mia prima live su [Twitch](https://www.twitch.tv/albx87).
Passato il primo anno è tempo di fare un punto della situazione sull'esperienza che sto vivendo e ringraziare qualche persona.

Come prima cosa ci sono un po' di persone da ringraziare. &Egrave; merito (o colpa, dipende dai punti di vista) loro se ho iniziato questa avventura nel magico mondo del live coding:
- **Prima di tutto mia moglie**. L'idea cominciare a streammare su Twitch la devo a lei. A fronte della mia iniziale diffidenza mi ha convinto a lanciarmi e mi ha dato (e mi sta dando tuttora con un bambino piccolo) tutto il supporto per portare avanti il tutto e coltivare quelle che sono le mie passioni.
- Altra persona fondamentale in questo percorso è [**Andrea Pollini**](https://www.twitch.tv/profandreapollini). Devo ringraziarlo per la grossa fiducia che mi ha dato ospitandomi nel suo canale e (forse indirettamente) alimentando la mia curiosità verso la community di Twitch. Con Andrea sono poi nate parecchie collaborazioni che hanno portato a contenuti davvero interessanti, e chissà che non ne nascano altri :). Oltretutto la mia presenza su Discord la devo a lui che mi ospita sul suo server della **Lemon Code Academy** (a proposito, se vi va di passare qui avete il link: [https://discord.gg/QYdgqMeSHu](https://discord.gg/QYdgqMeSHu)).
- Oltre ad Andrea, i ringraziamenti sono dovuti anche a tutti quelli che sono stati (e che saranno) ospiti e spettatori nel canale. Grazie per tutta la partecipazione che sta rendendo unica questa esperienza.
- *Last but not least* un grosso ringraziamento va alle varie community perchè una grossa fetta della mia crescita e di voglia di condividere le mie esperienze la devo a loro.

Ringraziamenti fatti, è il momento di tirare qualche somma.
Nel complesso sono molto soddisfatto di come sta andando questa avventura. Sono riuscito a sperimentare parecchi aspetti soprattutto legati al mondo Azure che altrimenti non avrei avuto modo di provare.

Con la scusa di creare il BOT per il canale e la webapp di gestione della programmazione abbiamo visto insieme aspetti legati al testing, al deploy su Azure. Naturalmente il progetto è in perenne sviluppo, anzi se avete idee o proposte trovate tutto Open Source su GitHub qui [https://github.com/albx/KITT](https://github.com/albx/KITT).

Con le varie collaborazioni abbiamo toccato con mano anche altre tecnologie fuori dalla mia *comfort zone*, ad esempio Python e NextJS ma abbiamo anche chiaccherato di UX e condiviso le esperienze su quali possano essere gli asset per un *wannabe streamer*.

**Ma cosa ci riserva il futuro?**

Al netto di continuare con il live coding (ci sono una serie di progetti che mi piacerebbe portare avanti), vorrei a lungo termine provare qualcosa legato ad AWS e nel breve futuro provare a crearmi un piccolo workshop su ASP.NET Core 6 da condividere poi su YouTube.

Per quanto riguarda la programmazione, al momento mi sto limitando ad andare live il **Sabato**, normalmente dalle **16**, ma sto cercando di ritagliarmi uno spazio da usare come studio, quindi *stay tuned* perchè le cose potrebbero cambiare :).

Detto questo sono sempre aperto a nuove proposte, quindi se avete idee o feedback sentitevi liberi di scrivermi su [Twitter](https://twitter.com/albx87) o [LinkedIn](https://www.linkedin.com/in/morialberto/) e se nel frattempo volete dare un'occhiata alle Live passate potete trovare tutte le registrazioni su [YouTube](https://www.youtube.com/channel/UCKQ-L2d8p5NPiObLoh7YXRw).

Che altro dire, se non che vi aspetto su [Twitch](https://www.twitch.tv/albx87) :).

A presto!