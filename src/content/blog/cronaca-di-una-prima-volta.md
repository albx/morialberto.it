---
title: "Cronaca di una prima volta"
date: 2021-03-18T18:18:26+01:00
publishDate: 2021-03-18T18:18:26+01:00
draft: false
description: 'Sabato 13 Marzo ho fatto il primo passo nel magico mondo del live coding su Twitch. Non avevo idea di come sarebbe andata ma è stata una bella emozione, per questo ho deciso di scrivere questo post per mettere nero su bianco le mie impressioni e sensazioni.'
keywords:
- live coding
- twitch
- debutto
- .NET 5
- .NET Core
- .NET
- ASP.NET
---

Tranquilli, non è **quella** prima volta. Semplicemente Sabato 13 Marzo 2021 ho fatto il mio debutto come *"streamer"* su [Twitch](https://www.twitch.tv/albx87) ed ho deciso di rispolverare il blog scrivendo le mie impressioni in questo post.

Ammetto che è stata una bella emozione, e la tensione pre-live era palpabile (chiedere a mia moglie per conferma) anche per il fatto che non avevo la minima idea di cosa mi aspettasse e se le idee su come avrei strutturato i contenuti potessero stare in piedi o meno.

Nel complesso è andata meglio di quanto pensassi. Rotto il ghiaccio iniziale l'impressione è stata positiva e, al netto di qualche "problemino"  con Swagger, sono riuscito a toccare tutti punti che mi ero prefissato.

Nel dettaglio siamo riusciti ad aggiornare un'applicazione (che trovate su [GitHub](https://github.com/albx/WebTodoList)) da **.NET Core 3.1** a **.NET 5**, toccando sia il progetto Web API che il client Blazor e riuscendo ad impostare anche un minimo di localizzazione su quest'ultimo.

Purtroppo la mia inesperienza mi ha fatto scoprire solo in seguito che per salvare le live su Twitch c'è una opzione da impostare, questo, unito al fatto che mi sono reso conto solo in seguito di non aver avviato la registrazione da Streamlabs, ha fatto sì che la live venisse persa. Colpa mia, [*shit happens*](/blog/shit-happens-arte-di-ammettere-gli-errori). La prossima volta non commetterò lo stesso errore :)

L'esperienza comunque positiva mi ha convinto a rendere un appuntamento fisso queste live, ogni Sabato pomeriggio dalle 15:00 alle 17:00. 

**Sabato 20 Marzo** giocheremo con **Blazor** e [**bUnit**](https://bunit.egilhansen.com/), una libreria che permette di scrivere *Unit Test* per Blazor.

Ci vediamo su [Twitch](https://www.twitch.tv/albx87)? :)
